\subsection{Hamas och atrocitypropaganda – vad har motbevisats av FN, rättsmedicin och åklagare?}

De påstådda massvåldtäkterna inte kunnat styrkas av vare sig israeliska åklagare, FN:s kommissioner eller oberoende rättsorgan. Den enda FN-rapport som hittills behandlat frågan – ett 17-sidigt dokument från Pramila Patten, generalsekreterarens särskilda sändebud för sexuellt våld i konflikter – klargör att uppdraget varken var \enquote{utredande till sin natur} eller byggde på direkt bevisning. Rapporten vilar nästan uteslutande på material tillhandahållet av israeliska myndigheter och medger uttryckligen att inga konkreta digitala eller forensiska bevis på våldtäkt kunde identifieras bland de över 5 000 granskade bilderna och 50 timmarna av videomaterial. Trots detta drar rapporten rättsligt laddade slutsatser om \enquote{rimlig grund att anta} att våldtäkt förekommit – utan att specificera hur många fall som avses. Professor Norman Finkelstein har i en detaljerad analys visat hur rapporten, trots sin icke-utredande karaktär och brist på substantiell bevisning, ändå bidragit till att legitimera omfattande demonisering av det palestinska motståndet.\footnote{Finkelstein, N. (2024). \textit{Pramila Patten’s Rape Fantasies: A Critical Analysis of the UN Report on Sexual Violence during the 7 October Attack}. In Gaza, 11 mars 2024.}

I en intervju med \textit{Yedioth Ahronoth} i januari 2025 medgav den israeliska chefsåklagaren Moran Gez att det – 15 månader efter händelserna – fortfarande inte finns en enda målsägande i något av fallen.\footnote{\url{https://electronicintifada.net/content/israel-still-cant-find-any-7-october-rape-victims-prosecutor-admits/39601}} FN har i två separata rapporter bekräftat att man, trots tillgång till omfattande bild- och videomaterial, inte funnit några konkreta tecken på våldtäkt eller sexuella övergrepp.\footnote{UN Human Rights Council, A/HRC/55/73 och A/HRC/55/75 (mars 2024).}
Detta innebär att ingen person har trätt fram som målsägande och därmed heller inte gjort anspråk på brottsofferersättning – något som är ytterst ovanligt vid grova våldsbrott om dessa faktiskt har ägt rum.

Samtidigt är det väldokumenterat att israeliska styrkor regelbundet utsätter palestinska fångar – inklusive kvinnor – för sexuellt våld, förnedring och tortyr, bland annat i det ökända Sde Teiman-lägret. Den israeliska journalisten David Sheen har redogjort för dessa övergrepp i flera rapporter, däribland vittnesmål om gruppvåldtäkter på palestinska män.\footnote{\url{https://mondoweiss.net/2024/02/new-reports-confirm-months-of-israeli-torture-abuse-and-sexual-violence-against-palestinian-prisoners/}}

Mot denna bakgrund framstår den svenska regeringens ställningstagande som särskilt anmärkningsvärt. Istället för att agera med försiktighet och efterfråga oberoende utredningar valde regeringen att kraftfullt bekräfta obestyrkta påståenden och fördöma palestinskt motstånd – samtidigt som man förteg Israels redan då väldokumenterade övergrepp.

Det är inte uteslutet att dessa atrocity-berättelser utnyttjats strategiskt – för att motivera fortsatt stöd till Israel, neutralisera kritik och ge opinionen en förevändning att bortse från folkrättsbrott. I detta klimat kunde den svenska regeringen den 27 oktober 2023 – alltså dagen för Israels markinvasion – underteckna ett militärt samarbetsavtal med det israeliska försvarsföretaget Elbit Systems.

Genom att i detta läge köpa in krigsmateriel från Elbit, med svenska skattemedel, har regeringen aktivt medverkat till att legitimera folkrättsbrott och ge ekonomiskt stöd till en ockupationsmakt under pågående folkmord.

\subsection{Militära talespersoner, ZAKA, United Hatzalah och David Ben Zion}

\subsubsection*{Upphovsmannen till påståendet om halshuggna spädbarn}


Ett av de mest spridda påståendena efter 7 oktober var att Hamas “halshögg 40 spädbarn”. Detta återgavs av bland andra USA:s president Joe Biden, Israels premiärminister Benjamin Netanyahu och den israeliska utrikesministern. Påståendet visade sig dock sakna bevis och har senare dementerats av såväl israeliska som internationella medier.

The Grayzone kunde identifiera den ursprungliga källan till detta påstående: David Ben Zion, en fanatisk bosättarledare och biträdande befälhavare i Israels armé. I en intervju den 10 oktober med den israeliska tv-kanalen i24 sade han: \textit{“De skar huvuden av barn. De skar huvuden av kvinnor.”} Ben Zion beskrev palestinierna som “djur” utan hjärta och publicerade timmar senare en video på sig själv där han log brett i byn Kfar Aza – platsen för den påstådda massakern. 

Ben Zion har tidigare uppmanat till att “utplåna” palestinska byar såsom Huwara, uttryckt stöd för deportation av palestinier och spridit rasistiska uttalanden om deras “barbariska DNA”. Han är kopplad till den apokalyptiska Tempelrörelsen som vill riva al-Aqsa-moskén och bygga ett tredje tempel. Under tidigare militära operationer mot Gaza har han öppet uttryckt stöd för total förintelse av området.

Det faktum att denna individ – med dokumenterad extremism och rasideologisk agenda – utgör ursprungskällan till ett av de mest spridda påståendena om Hamas övergrepp, underminerar ytterligare trovärdigheten i Israels atrocitynarrativ. Ändå har svenska och västerländska medier inte nämnt detta faktum, trots att Blumenthals granskning varit tillgänglig sedan oktober 2023.\footnote{\url{https://thegrayzone.com/2023/10/11/beheaded-israeli-babies-settler-wipe-out-palestinian/}}

\subsubsection*{Upphovsmännen till de värsta atrocityhistorierna}
%\addcontentsline{toc}{subsubsection}{Upphovsmännen till de värsta atrocityhistorierna}

En av de mest genomgripande granskningarna av atrocitynarrativet efter 7 oktober har genomförts av journalisten Max Blumenthal i The Grayzone.\footnote{\url{https://thegrayzone.com/2023/12/06/scandal-israeli-october-7-fabrications/}} Artikeln visar hur den israeliska organisationen ZAKA – utan medicinsk legitimation – stått bakom flera centrala påståenden, bland annat om halshuggna spädbarn, gravida kvinnor med utskurna foster, och barn som bränts i ugnar. Samtliga berättelser saknar belägg i form av kroppar, dokumentation eller vittnesmål.  

De mest groteska historierna har inte bara spridits av ZAKA:s ledarfigurer Yossi Landau och Simcha Dizingoff, utan även vidareförmedlats av amerikanska och israeliska toppolitiker. Bland annat återgav president Joe Biden och utrikesminister Antony Blinken en berättelse om en familj med två barn (6 och 8 år gamla) som enligt ZAKA skulle ha blivit torterade och mördade inför ögonen på varandra. Ingen död med dessa åldrar är registrerad i det aktuella kibbutzet (Beeri), och inga kroppar har återfunnits i det tillstånd som beskrivs.

Samtidigt har rivaliserande organisationer som United Hatzalah hittat på ännu mer extrema påståenden, såsom att ett spädbarn bakats i en ugn. Dessa berättelser har visat sig vara falska.



\subsubsection*{Falska vittnesmål som militärstrategi: fallet med de påstått hängda bebisarna}

Ett av de mest groteska och spridda propagandapåståendena efter den 7 oktober var att Hamas skulle ha “hängt bebisar på en tvättlina”. Den israeliske journalisten Ishay Cohen publicerade ett videoklipp där han intervjuar en IDF-officer som hävdar detta. Kort därefter raderade Cohen videon efter massiv kritik – men först efter att den fått hundratusentals visningar via kontot “Mossad Commentary”.

Cohen erkände senare att intervjun förmedlats av israeliska arméns talesperson, att talespersonens representant var närvarande under hela inspelningen, och att syftet var att främja Israels “hasbara”, det vill säga propagandainsatser mot omvärlden.\footnote{\url{https://www.uncaptured.media/p/israeli-journalist-retracts-babies} Dan Cohen, “Israeli Journalist Retracts ‘Babies Hung on a Clothesline’”, *Uncaptured Media*, 30 november 2023.}

Officeren i fråga var Yaron Buskila, en reservöverste som tidigare varit verksam i IDF:s informationsavdelning. Buskila uppgav olika versioner i olika medier: i en intervju med Epoch Times hävdade han att han hört historien från en rabbin – medan han i intervjun med Cohen påstod sig ha sett det själv. Den senare versionen förnekades sedermera av Cohen, som även medgav att hans publicering skedde utan kontroll av uppgifternas riktighet: 

\begin{quote}
    “Jag medger att jag inte trodde det var nödvändigt att kontrollera sanningshalten i en berättelse från en överstelöjtnant, operationschef i Gaza-divisionen, och dessutom ackompanjerad av en talesperson från IDF.”
\end{quote}

Den israeliska militären har aldrig dementerat påståendet offentligt, och vissa högerextrema konton fortsätter att sprida det. Det är ett exempel på ett återkommande mönster: makaber propaganda med obestyrkta eller fabricerade påståenden som sprids snabbt, får global spridning, och därefter – när de faller – lämnar ett bestående intryck hos mottagaren trots att de tillbakavisats.

Detta påstående ansluter sig till samma propagandaform som “40 halshuggna spädbarn” – ett påstående som förnekats av både IDF och Vita huset, men som ändå återges i västvärldens ledande nyhetsförmedling.\footnote{Se t.ex. Max Blumenthal och Alexander Rubinstein, “Source of dubious ‘beheaded babies’ claim is Israeli settler leader who incited riots to ‘wipe out’ Palestinian village”, *The Grayzone*, 11 oktober 2023.}

\textbf{Sammanfattningsvis:} De falska påståendena om “hängda” eller “halshuggna” spädbarn är inte slumpmässiga misstag – de är delar av ett mönster. I detta mönster spelar den israeliska arméns talesperson en aktiv roll som innehållsproducent, inte enbart som verifierare. Propagandan bygger på chock, avhumanisering och en vägran att erkänna att informationen kan vara manipulerad, även av egna myndigheter.


\subsection*{Vad har tillbakavisats av civila israeliska medborgare?}


\subsubsection*{Yasmin Porat: Vi dödades av våra egna}

Ett centralt vittnesmål kommer från Yasmin Porat\footnote{\url{https://electronicintifada.net/content/israeli-forces-shot-their-own-civilians-kibbutz-survivor-says/38861}} Ali Abunimah \& David Sheen, “Israeli forces shot their own civilians, kibbutz survivor says”, *The Electronic Intifada*, 16 oktober 2023.
, en israelisk kvinna som överlevde attacken på Kibbutz Be’eri. I israelisk statsradio berättar hon att hon och andra civila hölls som gisslan av Hamas i flera timmar, men att dessa behandlade dem “mycket humant”, gav dem vatten, försökte lugna dem, och klargjorde att de inte ämnade döda dem utan ta dem till Gaza.

Porat beskriver hur israeliska säkerhetsstyrkor anlände efter flera timmar, öppnade eld “med tusentals kulor och två tankskal” och dödade “alla” – inklusive de israeliska civila som hölls som gisslan. Hon säger uttryckligen att “de dödade alla, även gisslan, i mycket, mycket tung korseld.”

Porat intervjuades i flera medier – inklusive Kan, Maariv och Channel 12 – men hennes mest explosiva uttalanden klipptes bort i senare versioner och fanns inte kvar i publicerad arkivversion. De tillgängliggjordes först efter påtryckningar. Hon säger: “Jag är arg på staten, jag är arg på armén. Kibbutzen var övergiven i tio timmar.” 

Detta stödjer teorin att delar av förlustsiffrorna den 7 oktober orsakades av israelisk eldgivning, vilket ytterligare underminerar bilden av en enbart ensidig massaker. Vittnesmålet pekar även mot att Hannibal-doktrinen tillämpats mot civila.

\subsubsection*{Erez Tidhar: “En IDF-helikopter sköt in i kibbutzen”}


Erez Tidhar, en israelisk militärveteran och frivillig i Eitam-enheten under evakueringsinsatserna den 7 oktober, har i en intervju med den israeliska public service-kanalen Kann berättat att han såg en israelisk Apachehelikopter skjuta rakt in i Kibbutz Be’eri:

\begin{quote}
“Varje minut kommer en missil ner över dig, varje minut. Och plötsligt ser du en missil från en helikopter som skjuter in i kibbutzen. Du säger till dig själv, ‘Jag fattar inte. En IDF-helikopter skjuter in i en israelisk kibbutz.’ Och sen ser du en stridsvagn köra genom gatorna i kibbutzen, den flankerar kanonen och avfyrar en granat in i ett hus. Sånt kan man inte begripa.”\footnote{\url{https://www.uncaptured.media/p/israeli-volunteer-apache-helicopter}}
\end{quote}

Uttalandet är det första dokumenterade ögonvittnesmålet om raketbeskjutning från israeliskt stridsflyg in i ett israeliskt samhälle. Tidigare har Ha’aretz rapporterat om att en helikopter “uppenbarligen också träffade festivaldeltagare”, och Yedioth Ahronoth har avslöjat att 28 militärhelikoptrar öppnade eld mot mål i Israel under de första fyra timmarna av attacken. Piloterna uppges ha haft “stora svårigheter att skilja mellan terrorister, soldater och civila”.

Israels militär erkänner nu att omfattande vänskapseld förekom, men vägrar utreda dessa händelser med hänvisning till att omfattningen är för komplex och att en utredning skulle vara “moraliskt olämplig”.

\subsubsection*{Danielle Aloni och andra frigivna gisslan: “Vi behandlades humant”}


Flera frigivna israeler som hållits som gisslan av Hamas har beskrivit en oväntat human behandling under sin fångenskap. Mest uppmärksammat är uttalandet från Danielle Aloni, som i ett brev till sina fångvaktare tackade för deras “onaturliga mänsklighet” och “vänlighet trots förlusterna ni själva lidit”.\footnote{\url{https://thegrayzone.com/2023/11/27/israeli-tank-orders-fire-kibbutz/}}

Alonis vittnesmål har inte fått bred medial spridning i Israel, och regeringen har enligt flera rapporter hindrat återvändande gisslan från att tala fritt med medier. Israelen Gadi Peretz har offentligt vittnat om hur han efter hemkomsten blivit instruerad att inte berätta detaljerat om sin tid i fångenskap, särskilt inte om eventuella humanitära aspekter. Liknande rapporter har framkommit från andra frigivna.

Detta mönster tyder på att staten aktivt försökt kontrollera narrativet och tysta de röster som motsäger bilden av Hamas som obetingat brutal och sadistisk. I vissa fall har detta inkluderat direkt censur eller psykologiska utvärderingar innan de frigivna tillåtits återförenas med sin familj eller intervjuas offentligt.

\begin{itemize}
\item Video:Agam Goldstein-Almog\footnote{\url{https://x.com/LasseKaragiann5/status/1930654442912723269}}
\item Audio: Yasmin Porat\footnote{\url{https://x.com/LasseKaragiann5/status/1930656123540939100}}
\item Video:Fru Bibas med barn\footnote{\url{https://x.com/LasseKaragiann5/status/1930648270105432510}}
\item Video:Israelisk media:\enquote{Gisslan behandlades väl}\footnote{\url{https://x.com/LasseKaragiann5/status/1930629355568337170}}
\item Video:Mia Shem hävdade först att hon behandlats väl, därefter att hon inte bahandlats väl, att hon vaknat upp från narkos efter reparation, men senare att hon opererats utan narkos av veterinär\footnote{\url{https://x.com/LasseKaragiann5/status/1930628167342952537}}
\item Video: Avital Aldajem\footnote{\url{https://x.com/LasseKaragiann5/status/1930625119585534222}}
\item En video på tillfångatagandet av den kvinnliga soldaten Naama Levy spreds med påståenden från propagandister om att smuts eller fläckar på hennes byxor utgjorde absolut bevis för att hon blivit våldtagen\footnote{\url{https://x.com/LasseKaragiann5/status/1931025103992594943}}. Detta visade sig vara ännu en falsk anklagelse bland många. I en senare video syns hur hon och hennes kollegor släpps fria, och hur de inför Röda Korset gensvarar på Gazabornas stöd med leenden och vinkningar.\footnote{\url{https://x.com/LasseKaragiann5/status/1931015171381629296}}

\item Video: Gisslan i gott skick – inga tecken på misshandel eller rädsla.\footnote{\url{https://x.com/LasseKaragiann5/status/1930639636600131836}}
\item Video: Flickan Mia Leimberg med valpen från videon ovan\footnote{\url{https://x.com/MiddleEastMnt/status/1732547191204626473}}
\item Video: Gisslan och Hamas soldater vinkar varann avsked.\footnote{\url{https://x.com/LasseKaragiann5/status/1930638815787376920}} \footnote{\url{https://x.com/LasseKaragiann5/status/1930639247473619452}}\footnote{\url{https://x.com/LasseKaragiann5/status/1930637597597978909}}

\item Video: Gisslan high-five med Hamas soldater vid hemfärd\footnote{\url{https://x.com/LasseKaragiann5/status/1930631411238666463}}
\item Video: Yocheved Lifshitz \footnote{\url{https://x.com/LasseKaragiann5/status/1930596740261917095}}
\item Video: Maya Regev \footnote{\url{https://x.com/LasseKaragiann5/status/1930582894772158744}}
\item Video: En kompilering av kvinnliga vittnesbörd\footnote{\url{https://x.com/LasseKaragiann5/status/1930597653861007793}}
\end{itemize}

\textbf{Slutsats:} Vittnesmål från överlevare och frigivna gisslan motsäger i flera avseenden den officiella israeliska berättelsen. Tvärtom beskriver flera en förhållandevis human behandling, vilket direkt underminerar centrala element i det atrocity-narrativ som etablerades omedelbart efter den 7 oktober. I en global mediemiljö där råvideor snabbt kan spridas, verifieras och analyseras i detalj, har Israels informationsstrategi inte bara förlorat sin genomslagskraft – den har i många fall resulterat i ett fullständigt sammanbrott i trovärdighet.

Före detta sympatisörer uttrycker nu öppet antisionistiska ståndpunkter, och det offentliga samtalet domineras i allt högre grad av satir, memes och virala uttryck som anklagar israeliska talespersoner för att medvetet ljuga. Deras systematiska demonisering av palestinier upplevs av många som alltför grov för att vara trovärdig, och beskrivs ofta i termer av "gaslighting" – uppenbart falska påståenden som inte bara undergräver avsändarens trovärdighet, utan upplevs som en direkt förolämpning mot mottagarens intelligens.




\subsubsection*{Israels egna styrkor orsakade civila dödsfall den 7 oktober}

Flera israeliska källor – inklusive överstelöjtnanten Nof Erez i intervju med Haaretz\footnote{\url{https://electronicintifada.net/blogs/asa-winstanley/we-blew-israeli-houses-7-october-says-israeli-colonel} Asa Winstanley, “We blew up Israeli houses on 7 October, says Israeli colonel”, *The Electronic Intifada*, 5 december 2023.}
 – har bekräftat att israeliska attackhelikoptrar och drönare under morgonen den 7 oktober öppnade eld mot mål inne i israeliska bosättningar, trots att man visste att det kunde innebära dödligt våld mot egna civila. Syftet var att förhindra kidnappningar enligt den så kallade Hannibal-doktrinen, ett militärt protokoll som godtar att israeliska gisslan dödas för att undvika fångutväxling.

Erez beskriver i detalj hur arméns kommandostruktur kollapsade och hur lokala miliser gav direktiv till helikopterpiloter via mobiltelefon om att bomba specifika bostäder där misstänkta palestinier befann sig – även om israeliska civila hölls gisslan där. Detta bekräftas av både piloter och drönaroperatörer, samt i israeliska militära utredningar. Ynet rapporterade redan i oktober att israeliska helikoptrar “sköt mot allt längs gränsstängslet” och att 300 mål attackerades inom de första fyra timmarna, “flertalet på israeliskt territorium.”

Denna systematiska användning av dödligt våld inne i egna bostadsområden är en djupt komprometterande omständighet – särskilt som den bidrog till flera av de dödsfall som sedermera tillskrevs Hamas i internationell propaganda. Ändå har ingen internationell granskning genomförts, och varken FN, EU eller svenska regeringen har efterfrågat ansvar för dessa händelser.

\subsubsection*{Israeler beordrades skjuta mot egna civila}


Fler vittnesmål har framkommit som visar att israeliska soldater den 7 oktober beordrades skjuta in i egna bostadsområden. En granskning av Max Blumenthal i \textit{The Grayzone}\footnote{\url{https://thegrayzone.com/2023/11/27/israeli-tank-orders-fire-kibbutz/} Max Blumenthal, “Israeli tank gunner reveals orders to fire indiscriminately into kibbutz”, \textit{The Grayzone}, 27 november 2023.} redovisar hur unga kvinnliga soldater i en israelisk stridsvagnsenhet vittnar om att de beordrades öppna eld mot hus i Kibbutz Holit – oavsett om civila fanns där eller inte. 

En av soldaterna, endast identifierad som “Karni”, beskriver hur en panikslagen kollega pekade ut ett hus och skrek “bara skjut”. Hon frågade: “Men är det civila där?” och fick svaret “jag vet inte – skjut bara.” Karni valde att avstå från att skjuta med kanonen, men öppnade istället eld med kulspruta mot huset.

Flera av de dödade israeliska civila i Holit kan ha fallit offer för denna eld, enligt artikeln. Liknande händelser ska ha inträffat i Kibbutz Be’eri, där en israelisk stridsvagn öppnade eld mot ett hus och dödade tolv civila, inklusive Liel Hetzroni – ett av de barn som senare användes i propaganda mot Hamas.

Artikeln beskriver också hur israeliska säkerhetstjänster försökt tysta frigivna gisslan som inte bekräftar den officiella berättelsen. Flera frigivna israeler, bland andra Danielle Aloni, vittnar om human behandling i Hamas fångenskap. Aloni skrev ett brev till sina fångvaktare och tackade för deras “onaturliga mänsklighet” och “vänlighet trots förlusterna ni själva lidit”. Hennes offentliga uttalanden har dock förhindrats.

Flera andra gisslan har beskrivit liknande behandling, och israeliska medier har avslöjat att återvändande fångar förbjudits tala fritt. Detta tyder på att regeringen aktivt kontrollerar narrativet, även när det sker på bekostnad av de frigivnas röster.

\subsubsection*{Frigivna gisslan berättar om övergrepp – vad vet vi egentligen?}


En artikel från den israeliska nyhetssajten \textit{All Israel News} återger vittnesmål från nyligen frigivna israeliska gisslan som beskriver sexuella övergrepp utförda av palestinska gärningsmän.\footnote{\url{https://allisraelnews.com/freed-hostages-reveal-the-scope-of-atrocities-and-abuse-against-women-by-hamas-terrorists}} Artikeln saknar dock identifierbara målsägande, konkreta uppgifter om tid och plats, samt oberoende bekräftelse från rättsmedicinsk eller juridisk instans. Enligt uppgift bygger vittnesmålen på samtal med psykologer och socialarbetare, men ingen rättslig förundersökning åberopas och inga anmälningar omnämns.

De berättelser som återges – exempelvis om våldtäkter som ska ha filmats – är i linje med det atrocity-narrativ som etablerades tidigt av israeliska talespersoner. Det bör påpekas att flera liknande påståenden, inklusive från militära källor, sedermera visat sig sakna stöd eller ha motbevisats (se ovan). I detta fall redovisas varken omständigheter, ansvariga grupper eller om några målsägande trätt fram offentligt.

Detta innebär att även denna källa måste bedömas kritiskt. Anonyma utsagor via sekundärkällor uppfyller inte grundläggande rättssäkerhetskrav. Samtidigt utesluts inte att övergrepp kan ha förekommit – särskilt i ett kaotiskt händelseförlopp med flera väpnade fraktioner och även civila inblandade. 

Även om en majoritet av gisslan i intervjuer vittnat om respektfull behandling av sina fångvaktare, vore det sannolikt orealistiskt att utgå från att inga övergrepp förekommit. Det skulle strida mot normalfördelningens förväntade spridning i en situation med låg kontroll, stark stresspåverkan och väpnade aktörer från olika grupper med varierande disciplinära strukturer.



